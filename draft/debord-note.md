---
title: Pezzi di Debord
description: Frasi e pensieri di "Questa cattiva reputazione" e "La società dello spettacolo" di Guy Debord
date: 2021-01-24T15:13:13.021Z
image: ../../../static/img/debord.jpeg
status: draft
tags:
  - debord
  - questa cattiva reputazione
  - la società dello spettacolo
image_position: bg-contain
---

Qualche anno fa Alekos, un alleato, mi parlava di un suo progetto: [Malastrada](https://malastradafilm.com).

> Malastrada.film si occupa di ricerca a partire dall’idea di scoperta, intesa come pratica dell’attingere dall’ignoto. Esiste per creare, raccogliere, conservare e condividere forme visive, di pensiero e condizioni. Utilizza il cinema come pretesto di partenza non disciplinare per lo sviluppo di analisi e dati. Immagina e organizza il proprio lavoro per mezzo di collaborazioni aperte. Avvia, segue e conduce ricerche condividendo e sfruttando intuizioni e stimoli. Predilige e sviluppa idee e interpretazioni in chiave non accademica. Fonda il proprio agire in opposizione alla menzogna e all’auto-proclamazione di sé.  Considera il vuoto la sua dimensione nativa. Preferisce le persone alla storia, lo scambio al commercio, il sottovoce agli editti, la sincerità all’ambizione. Nata concettualmente nel 2005 con un voto di umiltà in una camera d’albergo di Rotterdam, continua la sua attività in silenzio.

Tra le copertine in homepage, quella di _Questa cattiva reputazione_ di Guy Debord mi aveva sempre colpito, non ricordo se ai tempi Alekos me ne aveva già parlato per qualche motivo o se il titolo mi risuonava particolarmente. Fatto sta che ai tempi Debord non mi era totalmente sconosciuto, avevo letto _La società dello spettacolo_, dimenticandomene più o meno il contenuto ed il messaggio nel giro di poco, quantomeno a livello coscio (mi dico), ma la storia finì li. 
Ci siamo risentiti con Alekos qualche settimana fa, con l'intento di chiedergli un consiglio preciso. Nella risposta, tornava a risuonare questo libro e la promessa di Alekos di portarmelo - bingo dico, non si ignorano le intuizioni più di una volta.

Di seguito dei passaggi dei libri di Debord che mi stanno aiutando:

Conosco molto bene il mio tempo. Non lavorare mai richiede grandi talenti. È una fortuna averli avuti. Chiaramente non ne avrei avuto alcun bisogno, e non ne avrei fatto alcun uso al fine d'accumulare capitale se fossi stato ricco da principio, o se avessi almeno voluto impiegarmi in un'arte qualsiasi, nella quale sarei stato forse più dotato di altri, consentendo per una volta a tener in minimo conto i gusti attuali del pubblico. La mia visione del mondo scusava queste pratiche rispetto al denaro, unicamente per salvaguardare la mia completa indipendenza; e quindi, effettivamente, a non impegnarmi per fornire qualcosa senza avere nulla in cambio. L'epoca in cui tutto si dissolveva ha facilitato questo mio gioco. Il rifiuto del "lavoro" ha potuto essere incompreso e biasimato. Non ho certo preteso d'imbellire quest'attitudine con una qualsiasi giustificazione etica. Volevo semplicemente fare quello che amavo di più. Di fatto, durante la mia vita, ho cercato di conoscere molte situazioni poetiche, e anche di soddisfare qualcuno dei miei vizi, accessori ma importanti. _Il potere non ne faceva parte_. Amo la libertà, ma sicuramente non i soldi. Come direbbe qualcuno: "Il denaro non era un desiderio dell'infanzia".